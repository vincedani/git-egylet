# Kontribúciós irányelvek

## Patch benyújtásának folyamata

A beküldési folyamatra vonatkozó alábbi irányelvek segítenek abban, hogy hatékonyabb lehessen a kód benyújtása a Git-Egylet projekthez.

Amikor a fejlesztés befejeződött, a patchet GitHub pull-requesten keresztül kell beküldeni, ahol átnézésre kerül tartalmi, formai és nyelvtani szempontok alapján.
Ha elfogadásra kerül, akkor a patch bekerül a projekt fő ágába.

A projekt nyílt forráskódú, így visszajelzések és kritikák érhetik a benyújtott változtatásokat, melyek a szövegezés jobbá tételére irányulnak. Amennyiben felkérik a szövegezés átdolgozására, kérjük legyen kitartó és a módosítások elvégzése után frissítse a pull-requestet.

## Stílus

A szövegezés passzív hangvételű, jegyzet szerű kell legyen, nélkülözve mindennemű személyeskedést.
Természetesen saját tapasztalatok és gondolatok elfogadottak.
Törekedni kell a szöveg egyszerűségére, érthetőségére és olvashatóságára.

A mondatok egy sorban helyezkedjenek el, így a későbbiekben, módosítás során egy mondatért nem kell több sort módosítani.
Alapvetően a Markdown fájlokat a használt IDE tördeli, a weboldalon pedig nem látszik hány karakterből áll egy-egy sor.
